---
layout: post
title: Utolsó poszt indulás előtt.
created: 1321280296
comments: true
categories: [skócia]
---
Ez lesz az utolsó, összeszedem a történéseket 10 perc alatt. Éppen indulok fogorvoshoz, mert miért is ne az utolsó héten kezdjen el hidegre érzékenynek lenni a bal felső akárhányadik. Soron kívül kaptam időpontot, ami annyit jelent, hogy leülhetek a váróban és vagy bemehetek vagy ott ülhetek estig. De inkább, mint ismeretlen fogorvos Skóciában.

Szerintem minden apróság megvan, igaz, még a bőröndben csak egy pár papucs árválkodik. Holnap el kell kezdeni kimosni a ruháimat és összeírni, hogy Edinburgh-ból mit kell vennem. Lássuk csak: telefonkártya, átalakító konnektorhoz. Nem jut eszembe több.

Az itteni cégtől az utolsó fizetésem még mindig nem érkezett meg, pedig még egy fél hónapot is ki akarok számlázni, hiszen Novemberben is dolgoztam két hetet. Tulajdonképpen nem izgulok, mert remek emberek és az instrukcióim nélkül nem sokat tudnak kezdeni az ottani fejlesztéseimmel, de azért mégis csak bajban vannak ők is a válság miatt és volt már olyan ügyfelem, aki nem fizetett ki (lásd Felsőfokon ügy).

Jártam a fogorvosnál és kértem tőle, hogy ott felül hátulról a másodikkal kezdjen valamit, mert egy apró, tükörből is látható pici fekete lyuk van rajta, ami hidegre érzékeny. Erre nem betömi a mellette lévőt, amin csak egy kezdődő, alig érzékelhető piszok volt? A hidegre érzékenység maradt, viszont nem ehettem este hétig. nagyon nem lesz kedvem Skóciában fogorvoshoz menni.

Holnap lesz az utolsó nap, amikor bemegyek a Ringdatához. Felvettek a helyemre egy grafikust és majd projektmunkában fognak alkalmazni egy fejlesztőt is, akivel még nem találkoztam. Nekem nagyon nem lesz időm itthonra dolgozni szabadidőmben, tehát nagyon remélem, hogy a láthatatlan tehetség tényleg ért a dolgához és csak azt kell elmagyaráznom neki, hogy mit, merre talál. A <a href="http://misianett.com">grafikus egyébként nagyon tehetséges</a> és ért valamennyire a site-buildeléshez is, tulajdonképpen azt akarja elsajátítani és ezért akart kicsit kevésbé grafikus munkát vállalni. Kíváncsi leszek a hosszú távú eredményeire, fogom figyelni a céges oldalak alakulását.

Több egyeztetett állásinterjúm is van, plusz egy olyan is, ahová tulajdonképpen felvettek a tesztmunka elvégzése után. Az állásinterjúk legtöbbje Rails alapú munka, amit nagyon szeretnék csinálni. Ahol pedig hétfőn kezdek az egy Webshop ügynökség, ami szintén remek szakmai előrelépést hozhat a számomra. Közben már nagybetűkkel kellett kiírnom a <a href="http://monster.co.uk">Monster</a>-re, hogy Skócia az elsődleges célpontom, de még mindig kapok napi 3-4 hívást Londonból. Átkozott ügynökök.

A hétfő lesz a legmozgalmasabb napom. Úgy terveztem, hogy a Magento-s munkahelyen kezdek reggel, ahol elméletileg már meg is vették a két 24-es monitort és pár óra alatt felállítok magamnak egy fejlesztői környezetet. Ez nálam Archlinuxból és valamilyen IDE-ből áll, a céges keretek miatt Eclipse-t fogom választani. 2-re elmegyek egy Rails-t használó csapathoz Glasgow-ban. Úgy érzem, őket nekem kell majd kikérdeznem, mert a Senior fejlesztőjük otthagyta őket és ottmaradt egyedül pár sitebuilder és grafikus. Az angol tudásom miatt a Senior feladatoktól kicsit félek még, de gondolom 1-2 hét kocsmázás után ez komoly javulásokat fog mutatni.

A következő napokban meg fogom mutatni az első helyen, hogy mit tudok kihozni Magento-ból. Változatos munka egyébként, használnak Drupal-t is, de például céges Wiki-t, normális issue management-et nekem kell majd erőltetnem, mert az nincs. Óriási hátrány egyébként, amikor például az ügyfelekhez tartozó Payment Gateway tesztjelszavát egy tőlem 7 órányi időeltolódásban élő fejlesztőtől kell megkérdeznem ahelyett, hogy megnézném a Wiki-ben. Merthogy ezzel volt kapcsolatos a tesztfeladat, amit remekül sikerült megoldanom.

Apropó kocsma. Tilos a helységben a dohányzás, ami tulajdonképpen az egyetlen ok, amiért itt Magyarországon be nem tenném a lábam sehova. Attól félek, hogy egy sör után orrbaverem az első részeget, aki mellettem rágyújt. Bár bevallom, nem kell ehhez innom semmit. Ott viszont azért sértődnek meg, ha nem iszok legalább kettőt valamiből. Az elsőt ugye egyértelmű, a másodikat pedig ha nem kérem ki, személyes sértésnek veszik, mintha nem esett volna jól az első. Antialkoholistaként biztosan lesz pár megoldandó konfliktusom emiatt.

Több lakást is néztem egyelőre csak <a href="http://www.rightmove.co.uk/">interneten</a>. Amit szeretnék az a tengerpart. Vagy legalább olyan 5 perces sétára a tengerparttól. A reális cél persze egy kisebb kertes ház valamelyik kisváros szélén. Belváros, emeleti lakás szóba sem jöhet, azért igényeim nekem is vannak és van egy vizslám is, akiért felelősséget vállaltam és hozzák utánam januárban a kis csaladommal egyutt. A fontossagi sorrent termeszetesen nem a felsorolas alapjan ertendo, nyilvan a vizsla is a csalad resze, de elso Dori es Akos. Nagyon szeretnék olyan helyre költözni, ahonnan bringával járhatok munkába.

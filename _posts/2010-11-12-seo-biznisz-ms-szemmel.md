---
layout: post
title: SEO biznisz más szemmel
created: 1289598750
comments: true
---
Dóri most valami Megasztárt néz a TV-ben, ami számomra első ránézésre valami szörnyen unalmas műsor elnyújtva hosszú órákra. Ez arra ösztönzött, hogy itt üljek most a gép előtt.

Mivel nap mint nap szembesülök a problémával, megpróbálom összefoglalni röviden a véleményemet a keresőoptimalizációs bizniszről, röviden SEO-ról. Sok ember azt hiszi, hogy SEO a weben mindennek a kezdete és a vége, hogy SEO nélkül egy induló weblap semmi és SEO-val egy weblap megváltja a világot. Az írásom végére be fogom bizonyítani, hogy ez nem igaz és "trükkös" SEO titkok nélkül is jó helyezést ér el egy weblap mindössze a tartalom helyes megválasztásával és a html helyes használatával.

A <a href="http://www.webdesignerdepot.com/2010/09/create-great-websites-without-any-seo/">Webdesigner depot</a> bejegyzésében a legnagyobb Wordpress template áruházával, a WooThemes-el készített email interjújából is fogok szemezgetni.

<h3>Mi a cél?</h3>

Elsődlegesen az, hogy a keresőmotorok listáiban minél feljebb kerüljön az oldalunk. A SEO cégek két csoportra oszthatóak. Az egyik csoport a BlackHat-nek nevezett technikákat alkalmazzák, a keresőmotorok hibáit kihasználva próbálják elhitetni, hogy a megszakértett oldal az adott kulcsszónak jobban megfelelő, mint egyébként. Alkalmazott módszereik jól felismerhetőek: több website indításáról ugyanarra a célra, a külön domainen elhelyezett un. landing page-ek, email címlisták árusítása email spam küldésére, stb. Ezek nem túl etikus módszerek és akár a keresőmotorból való kizárással is járhatnak. De a WhiteHat módszer sem nevezhető etikusnak.

A WhiteHat SEO betartja a szabályokat, amiket a Google felhasználási feltételeiben lefektetett, de csak ebben különbözik a sötét oldaltól és a határ a kettő között elmosódott.

A SEO cégek egyik és egyetlen célja, hogy a legnépszerűbb kulcsszavak listájában az adott oldal előkelő helyen szerepeljen. Legtöbbször képzett marketing szakemberek hitetik el az ügyféllel, hogy a szolgáltatásuk nélkül a weblapjuk semmit nem ér. Gondosan kerülik a bounce rate fogalmát vagy azt, hogy a statisztikák szerint mennyi az átlagosan az oldalon töltött idő, ha a látogató nem azt a tartalmat látja, amire számított. (az 1 másodperc is soknak mondható ilyenkor)

<h3>Hogyan csinálják?</h3>

A munkát legtöbbször képzetlen munkaerő végzi email címek gyűjtésével, spam blogok írásával különböző népszerű blogszolgáltatóknál. Halkan megjegyezhető, hogy emiatt nem is érdemes nagyobb blogszolgáltatónál elkezdeni a blogolást, hiszen a népszerűség terjeszkedésével a blogunk egyre jobban esni fog vissza a szolgáltatóval együtt.

A keresők célja a legjobb és legrelevánsabb oldalak megjelenítése a találataik között. Nem pedig a legoptimalizáltabb oldalak listázása és bizony nézik azt is, hogy hányan kattintottak az oldalra lépés után a vissza gombra hibás találat miatt (bounce rate). A keresők működése üzleti titok, folyton változó, fejlesztés alatt álló nagyon összetett kód. A SEO szakember vajon jobban ismeri a működését, mint maga a tulajdonos?

A jó webfejlesztő, amikor azt kérik tőle, hogy készítsen SEO szempotból jó oldalt, nem elsősorban azokat a trükköket ajánlja, amiket párezer forintos színes, marketingszövegekkel teletűzdelt zsebkönyvekből lehet kiolvasni, hanem azt mondja, hogy tégy közre olyan tartalmat, amire az emberek kíváncsiak. Se többet, se kevesebbet. Az ő dolga ezt html szempontból jól megvalósítani és a weben elérhetővé tenni. Költs sokat marketingre, design-ra és hagyd éhen halni azokat, akik ugyanennyi pénzért rövid távú sikereket ajánlanak.

Röviden összefoglalva: gyorsulási versenyen nyerhetsz egy tuningolt japán verdával egy Porsche ellen, de a Porsche hosszú évtizedekig jól fog teljesíteni a Hungaroringen is úgy, hogy lábon megy oda és lábon megy onnan el hétvégenként.

Ha figyelsz arra, hogy jó és naprakész legyen a tartalmad, ismered az ügyfeleid igényeit, akkor a keresők egy idő után jó helyezéseket adnak majd, ez ilyen egyszerűen működik.

<h3>WooThemes</h3>

<img src="https://czettner.com/sites/default/files/323.jpg"/>

A WooThemes indulása után az első két évben 2 millió dollár forgalmat generált, tehát róluk el lehet mondani, hogy valamit nagyon jól csinálnak. A blog Adriaan Pienaar-t kérdezte a sikereik kulcsáról:

<em>Adii, te mindig azt tartottad fontosnak, hogy a wordpress témák jó minőségűek legyenek és a marketing teljesen nélkülözte a "SEO trendeket". Miért választottad eredetileg ezt az üzleti modellt?</em>

Üdvözöllek! Nos, alapvetően két okunk volt ezen a vonalon mozogni: 1) ismertük a SEO trendeket és a hosszú távú hatásaikat. 2) Nem akartuk "kijátszani" a rendszert. A rendszerben akartuk elérni a sikereinket. Én mindig azon a véleményen voltam, hogy a tartalom az első és a SEO ezt az alapelvet sérti. Nos mi a termékre és a tartalomra koncentráltunk, ami nagyon sok forgalmat generált és sokan hivatkoztak az oldalainkra, ami jó eredményeket hozott a keresők helyezésében.

<em>Nagyon jó helyezéseitek vannak a Prémium Wordpress templates és hasonló kulcsszavakra, van valamilyen terv arra, hogy a későbbiekben mesterségesen növeljétek a forgalmat?</em>

Mindik monitorozzuk a forgalmat és a helyezéseket, de a közeljövőben nincs erre terv. Az AdWords egy jó eszköz lenne erre, de mivel kattintásonként kell fizetni, az nagyon sok kiadás lenne. Tehát a stratégiánk továbbra is az, hogy a termékeinkkel és a tartalmainkkal nyújtunk minőséget, ami azt eredményezi, hogy az emberek beszélnek rólunk, ez pedig további látogatókat fog jelenteni.

<em>Rengeteg olyan Wordpress Template van az oldalaitokon, amik beépítve tartalmaznak SEO plugineket, milyen szinten támogatjátok ezeket és mennyire befolyásolják ezek a véleményedet erről az egészről?</em>

Minden template-hez adunk alapvető SEO-t segítő lehetőségeket többek között azért is, mert a felhasználóknak ez az igényük. Talán a stratégiánk úgy 80% -át teszi ki a tartalmi és 20%-át SEO model, de az összhatás nagyon változatos annak érdekében, hogy a vásárlóink minden igényét kielégítsük.

<em>Végezetül ha mindent újrakezdhetnél, mit tennél másképpen?</em>

Az az egész web újraindulna és elfelejtené az összes SEO trükköt, még akkor is mindent ugyanígy csinálnék.

--

Összefoglalásként: A SEO trükkök akár WhiteHat, akár BlackHat módszerekkel, rövid távon hozhatnak jónak látszó eredményeket, de hosszú távon megölik az üzletet. A hatásos tartalmat egy idő után mindig követi a valódi látogatószám növekedés, látszatmegoldások pedig itt soha nem vezetnek eredményre.

Végezetül álljon itt két oktatási anyag képe SEO szakemberek és valódi webfejlesztők számára. Az utolsó kockában a social media szakember tudásbázisa és fizetése áll:

<center>
<img src="https://czettner.com/sites/default/files/developer-seo-social.jpg"/>
</center>

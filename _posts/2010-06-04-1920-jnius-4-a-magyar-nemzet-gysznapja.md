---
layout: post
title: 1920. június 4. – a magyar nemzet gyásznapja
created: 1275683205
comments: true
---
Ezen a napon jött létre az a békediktátum, mely Magyarország területének kétharmadát és magyar nemzetiségű lakosságának egyharmadát lecsatolta Magyarországról.

A területek és az ott élő népek ezáltal honképtelen vezetők uralma alá kerültek. De nem kímélték a megcsonkított országot sem: sikertelen védekezés után 1945-től szovjet kommunista, majd szép lassan szocialista vezetők rontották az országot.

A magyar nép, mint évezredek óta a Kárpát-medence vezető népe alig néhány generáció, összesen 65 év alatt odáig jutott, hogy nemhogy a Kárpát-medence népeit, de még önmagát sem tudta védelme alá venni. A törököknek ez 150 év uralkodás alatt sem sikerült.

Gyásznap ez a mai. De nem egy nép gyásznapja, hanem az összes olyan népé, mely a magyar nemzet egészének részeként egy erős és Európában egyedülálló civilizációt alkotott a Szent Korona oltalmával: tótok, rácok, kunok, jászok, cigányok, ruszinok, oláhok, szlovének, rácok, székelyek , csángók, örmények, svábok, palócok, matyók , hajdúk, sokácok, böszörmények, bolgárok és magyarok.

Gyásznap, de én nem gyászolok. Csak az gyászol, aki elhiszi, hogy vége. Én ezt nem tudom elhinni.

Igazságot Magyarországnak!
Justice for Hungary!

---
layout: post
title: Profi - szomszéd Pistike
created: 1288366669
comments: true
---
A profit az különbözteti meg a szomszéd Pistikétől, hogy csak olyan munkát vállal, ami később jól fog mutatni a referenciái között. Ha például az ügyfél azt szeretné, hogy Te "csak a programozást végezd el", Ő majd később megformázza, és a tartalmakat is megírja, érdemes felmérned azt, hogy milyen kompetencia szinttel bír ezen a téren.

Lásd ezt:

http://gabionok.hu/

Ezzel szemben: http://www.juratrade.hu

Utóbbi esetében a grafikussal szabad terünk volt a tartalmi részt illetően, egyszerűen rendszereztük a korábbi oldalon lévő dolgokat, szép köntösbe öltöztettük és mindenki örül. Az oldal olcsó, de letisztult és szép.

Az első oldal kész katasztrófa és ez nem a kivitelezők hibája. Két hónapot töltöttem el az oldal "javításával", mert a megrendelő igényeinek nem felelt meg az eredetileg megálmodott, elfogadott design és elrendezés, valamint szeretett volna mindent wysiwyg editorral szerkeszteni. A "szerkeszteni" szótól azóta is a hideg ráz. 2 hónap plusz munkám volt ezen az oldalon, természetesen ez nem lett kifizetve sőt az eredeti számla kifizetése is két hónapot csúszott, mondván, hogy még nincs kész az oldal. Legközelebb ha ilyen munkára akarnak rábeszélni, az első szó, ami eszembe fog jutni a "MENEKÜLJ"!

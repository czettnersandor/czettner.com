---
layout: post
title: Qt keretrendszer
created: 1259622000
comments: true
---
Kíváncsiságból ellátogattam egy álláskereső portálra megnézni az álláskeresők és munkaadók hirdetéseit, hátha találok valami újdonságot, amit lesz kedvem megtanulni és ha megtanultam, meg is fizetik. Nos találtam ilyet, bármennyire is kecsegtetőek a Java hirdetések, arra azért nem fogom rávenni magam. A másik dolog, ami annyira még nem keresett, de a Qt, ami egy C++ framework és újabban a Nokia pénzeli, rohamos fejlődésnek indult.

Korábban már írtam róla, hogy ez milyen jó dolog, nagyon kényelmes és érthető a dokumentációja. Mondhatni példaértékű doumentációval bír és nincsenek benne olyan hajmeresztő megoldások, mint Java-ban. Nem utolsósorban a Qt mellett szól az is, hogy nem Java alapú. C++, mégis keresztplatformos. Tehát miután végre teljesen elsajátítottam a Ruby on Rails keretrendszert, ezt terveztem be, mint megtanulandó dolgot. Miért is? Aki ismer az tudja, hogy nem elsősorban a piaci kereslet visz rá a tanulásra. Ott van például a .NET és a Java, amiket ha lehet, ezentúl kerülni fogok, pedig a programozókat kereső álláshirdetések nagy része ezekről szól. (oké, Monoban sikerült már fejlesztenem egy kisebb fizetős projektet) Egyszerűbb lesz az okokat pontokba szedve felsorolni, mint hosszasan kifejteni. Ráadásul most füstölt el egy ügyfelem szervere, ott is lesz munka éjszakára. Tehát:

    * A Qt Framework szép (átlátható, elegáns forráskód)
    * A C++ nyelvet viszonylag már jól ismerem (Borland C++ Builder 6-on fejlesztettem már komoly kereskedelmi szoftvert)
    * Az utóbbi pár hónapban nagy lendületet vett a Qt fejlesztése (gondolom a Nokia tőkée miatt)
    * Keresztplatformos. Androidtól, WinCE-n át egészen Mac-ig szinte mindenre lefordul a forráskód, ha nincs benne operációs rendszer függőség.
    * Kiemelkedően magas minőségű IDE. Qt Creator vagy KDevelop, melyből már van KDE4-hez készült verió is. Kipróbáltam, tényleg hat :)
    * Élvezet benne a munka. No igen. Az alkotás öröme. Ez miatt kezdtem el a Rails-el is foglalkozni.

Webes programozásról áttérek-e natív szoftverfejlesztésre? Nem valószínű. Viszont új dolgokat tanulni szeretek és utána mindig egy hajszállal többnek érzem magam. Az itt szerzett tapasztalatokat pedig sok helyen tudom majd kamatoztatni. Természetesen nincs kizárva, hogy éles projektben is kipróbálom majd, amit megtanultam. Sőt azt hiszem, hogy igazán csak úgy lehet megtanulni egy programnyelvet, ha használom.

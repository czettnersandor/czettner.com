---
layout: post
title: Mit kell megfizetni weboldal tervezésekor?
created: 1305837032
comments: true
---
Mit kell megfizetni weboldal tervezésekor?

<ul>
<li><span>Az online marketingest.</span>

Mert nem biztos, hogy neked, cégvezetőként pontos információid vannak arról a piacról, amit épp az interneten szeretnél meghódítani. Az online marketinges megírja a weboldalad értékesítési szövegeit, felépíti a navigációt, a menüpontokat, tehát értékesítési folyamatot tervez. Általában a munka végeztével ő végzi később a keresőmarketinget, a további hirdetéseket is. Nagyobb munkáknál általában alkalmaznak külön keresőoptimalizálási szakembert és akár több grafikust is.
</li>

<li><span>Az arculattervezőt.</span>

Aki egyébként tehetséges grafikus, egy kicsit a leendő látogatóid szemével is látja a munkáját, tudja, mit vár el a piac és nem utolsó sorban tisztában van vele, hogy mi az, ami a weben megvalósítható és mik a legfrissebb trendek. Egyszóval ő az, akinek mindenhez kell értenie egy kicsit a saját területén kívül.
</li>

<li><span>A web-programozót</span>

Aki leprogramozza és böngészőben megjeleníthető formára fordítja az elképzeléseket és a kész grafikákat. Az oldalak működéséhez szükséges motort tervezi meg vagy állítja be és szabja testre. Egyszerre több programnyelvet, leírónyelvet és keretrendszert kell ismernie, valamint követnie kell a legújabb technológiákat. Nagyobb munkáknál általában alkalmaznak frontend és backend programozót is, előbbi általában template nyelveket ír.
</li>
</ul>
FONTOS, hogy a nem megfelelő szakmai felkészültséggel elkészített munkára költött pénz rosszabb, mintha kidobtuk volna az ablakon, mivel akár árthat is a cég megítélésének egy rosszul felépített weboldal. Óvakodni kell a nagyon olcsó megoldásoktól is, de a magas ár sem lehet önmagában meggyőző. Alaposan informálódni kell tehát, mielőtt kiadnánk egy közepes használt autó árát egy megfoghatatlan, gyorsan avuló technológiára, mert ha nem hozza vissza az árát, akkor az a kiadás nem érte meg.

---
layout: post
title: 'Euroring: 1:33'
created: 1248645600
comments: true
---
<p>Tudom, hogy pályamotoros szinten nem nagy teljesítmény, de én ennek is nagyon örülök utcai motorral úgy, hogy ez az első évem, amikor pályára járok. Legjobb köridőm <strong>1:33:20</strong>. Ezt a harmadik futamon sikerült elérnem vasárnap délután, a következő beszámolót írom a felemelő élményről:</p>
<p>Az első etapot tekinthetem bemelegítőnek is. Ilyenkor nagyon el tudok fáradni, amit a szünetben, miközben autók köröznek a pályán, általában sikeresen kiheverek, az ezt következő etapok már nem fájnak annyira. A második menetben már hoztam az eddigi csúcsidőmet, az 1:36-ot, remekül éreztem magam.</p>
<p>A harmadik menet előtt megérkezett <a href="http://rsvforum.com/forumHUN/memberlist.php?mode=viewprofile&amp;u=2">Kenyér</a> az <a href="http://rsvforum.com/forumHUN">RSVfórumról</a>. Ő 1:30 alatt megy slickgumival, egy régebbi fajta Millével, aminek ugye kissé célirányosabb váza és blokkja van, mint az én túramotoros Falcomnak. Miután lekörözött, próbáltam utánamenni. Figyeltem az íveket és a kigyorsításait. Érzésre szerintem nem fékezek akkorát kanyar előtt, viszont nem döntök olyan bátran és kigyorsításkor félek rátekerni a gázt. Ebben benne van az is, hogy sajnálom a motort is, szeretnék még nagyon sokáig vele hibamentesen élvezkedni valamelyik ringen vagy hoszabb túrákon. Úgy mentem utána, hogy közben meg is feledkeztem a szokásos tempómról és sikerült egy 1:35-ös időt motoroznom. Ugyan 1-2 kör után eltávolodott előlem, de ezután folyamatosan javítottam a körökön. A fél órás etap végére pedig sikerült letornáznom 1:33-ra. Amikor megnéztem a köridőmérőt, körbeért a mosolyom. Remek délután volt. Köszönöm Kenyérnek a felvezetést és Monának, hogy fényképezett. Ahogy tehetem, újra a pályán leszek.</p>

---
layout: post
title: Részletes 960.gs ismertetés grafikusoknak
created: 1291570796
comments: true
categories: [photoshop, css]
---
A legtöbb CSS keretrendszer túl nagy, mert olyan kódot is tartalmaz, amit az adott weboldal nem is fog használni. Sokak szerint a CSS túl egyszerű ahhoz, hogy keretrendszert használjunk hozzá.

Én mégis elkezdtem használni a 960.gs nevű keretrendszert. Egy külföldön dolgozó grafikus küldte el 960.gs vonalzókkal ellátva egy weblap photoshop fájljait, azóta minden grafikustól ilyen munkát várok el. Nem úgy kell tekinteni a 960.gs-re, mint CSS keretrendszerre, hanem mint webes design keretrendszerre. A legtöbb népszerű grafikus szoftverhez tartalmaz vonalzókészletet és akár 40-50%-al is meggyorsíthatja a munkát, miközben a grafikust csak minimálisan, szerintem a szükséges mértékben szorítja határok közé.

Azt ajánlom tehát mindenkinek, aki webes fejlesztésekkel foglalkozik, hogy vessen erre egy pillantást: http://github.com/nathansmith/960-Grid-System/zipball/master

<h3>Előnyök</h3>
<ul>
    <li>Meggyorsítja a fejlesztési időt</li>
    <li>Átlátható gridrendszer</li>
    <li>Minden böngészőben ugyanúgy működik</li>
    <li>Nagyon kicsi, semmi fölösleges dolog nincs benne, mindent, amit tartalmaz, enélkül is meg kellene írni.</li>
    <li>Bonyolult elrendezéseket készíthetünk pillanatok alatt akár papíron is.</li>
</ul>

<h3>Hátrányok</h3>
<ul>
    <li>Nem véletlen a 960 elnevezés. Csak 960px széles oldalakat készíthetünk</li>
    <li>Mint minden más keretrendszeren, némileg vesztünk a rugalmasságból, vannak megkötései</li>
    <li>Nem saját kód. Nem lehet azt mondani egy oldalra, amit ebben készítünk, hogy az 100%-ban a saját fejlesztésünk.</li>
</ul>


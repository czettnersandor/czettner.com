---
layout: post
title: Új otthon
created: 1323543863
comments: true
categories: [scotland]
---
Sikeresen beköltöztem az új házba. Jo lesz Dorinak, Akosnak es persze Viteznek is, aki egy vizsla es mind jonnek utanam hamarosan. Van pár furcsa dolog Skóciában és bármennyire is a házról terveztem írni valamit, nem tudom kiverni a fejemből a mai nap történéseit. Kezdődött a reggeli bevásárlással. Csütörtökön átjött a szomszéd és említette, hogy van a faluban bolt, ami nyitva van vasárnap is. Ma reggel el akartam menni Larkhallba, mert a főutca tele van mindenféle kis bolttal és van néhány nagyobb bevásárlóközpont is. Egy utcával arrébb van a buszmegálló, amire pont rálátok az emeletről. Mivel sikeresen lekéstem a buszt, meglátogattam a boltot. Két indiai eladó dolgozik bent és mintha egy másik világba csöppentem volna a kinti kockára vágott sövény és kristályablakos ajtók után. Nem gondoltam volna, hogy India ilyen közel van. Egymásra dobált áru, kopott ajtó, power tape-el megragasztott polcok. Cserébe nem túl drága a tej. Apropó tej. Fűízű. Mindenhol tehenek és birkák legelnek, egész Skócia egy nagy legelő és ezen érdemes elgondolkodni egy kicsit, hogy Magyarországon hol élnek a tehenek és honnan lesz tej a boltok polcaira, ha egyébként emberek nőnek fel úgy, hogy nem is látnak tehenet.

Larkhall felé a buszon beszélgettem egy skóttal. Külsőre körülbelül mint az otthoni foci huligánok rúna tetoválással a tokaszalonnán. Mindenáron meg akarta tudni, hogy jó volt-e a tegnap estém.  Vagyis hogy sikerült-e pénteken nőt hazahozni. Nehezen értettem meg a skót akcentusát, de szerencsére nagyon segítőkész volt, abszolút az érdekeimet nézve még jobban skótul kezdett beszélni. A „bakfasz” (angolul brekfeszt, vagyis reggeli) náluk hétköznap valami üdítő (sör, bor) hétvégén pedig kicsit erősebb rövid. Tehát ezért kell mellé negyed kilós húsgolyó.

A mai 5 fokot tekintve kicsit túlöltöztem a téli kabáttal és sapkával, mert több rövidnadrágos és miniszoknyás gyalogost is láttam. Illetve a póló is divatos ilyenkor. Larkhall főutcáján egy 25 körüli nő pedig papucsban sétált. Visszafelé sietnie kellett, ezért papucs nélkül, mezítláb futott.

A nőkkel itt semmi gond nincs nyaktól lefelé, a modell alkattól a teltig minden megtalálható. Az egy főre jutó átlagos mellméret átlagon felüli. Nagyon sok a vörös haj. A fejrész viszont általában zsákkal szebb lenne. És ezen a reggel felkent egész rúd rúzs és a műszempilla sem segít. A műszempilla mintha kötelező lenne 14 éves kortól. És a gumicsizma... eredetileg arra találták ki, hogy az ember ha el is süllyed a ganéban, ne legyen szaros. De itt minden harmadik nőn gumicsizma van.

Egyébként a Software Developer itt mintha valami presztízs lenne, a háznál sem és a bankszámla nyitásnál sem kértek sem előző közüzemi számlát, sem referenciát, egyszerűen áthúzták ezeket a részeket, amikor mondtam, hogy mit dolgozok és már állást is találtam.

Egy fizetésből többet fogok félrerakni, mint amennyit otthon kerestem, tehát ebben a szakmában mindenkinek ajánlom gyorsan elhagyni az országot. Még egy apróság: a munkáltató terhei összesen 20% az alkalmazott után és mindenki rosszul van, amikor megemlítem, hogy nálunk ez úgy 50-60% körül van, de ennél a fizetésnél még sokkal több lenne, mert ez kb a parlamenti képviselők alapbére otthon. Mondjuk nem a megmondóembereké, hanem azé a 80%-é, aki soha még csak fel sem szólalt a parlamentben. Csak szavazógépnek hívom őket.

Néhány kép a házról: https://picasaweb.google.com/109223416069562383705/December102011?authuser=0&authkey=Gv1sRgCNuc1cSUiPXlvQE&feat=directlink

---
layout: post
title: '"Freelancing": két év Magyarországi vállalkozósdi'
created: 1353705467
comments: true
categories: [php]
---
Szabadúszóként nagyon könnyű azt mondani, hogy mindent elvállalok, bárkinek, aki fizet érte. Viszont két év után ezt már nem állítanám. Nem hiszem, hogy valaha is fogok Magyar ügyfeleknek dolgozni a jövőben, ezért megosztom azokkal a szerencsétlenekkel a tanácsaimat, akik ezt tervezik vagy már benne is vannak a levesben.

<h4>Kinek nem?</h4>

A legfontosabb az ügyfelek megválogatása. Néhány rossz, jó és kevésbé fájdalmas tapasztalat alapján jelenleg ezeknek a követelményeknek kell teljesülnie, hogy valakit biztosan kizárjak:

<li><span>Nem cég vagy kezdő, 2 fős vállalkozás:</span> magánszemélyek, akik fejlesztőt keresnek legtöbbször nem rendelkeznek elég tőkével ahhoz, hogy egy programozót ki tudjanak fizetni és a tapasztalat az, hogy sajnos velük dolgozni is sokkal nehezebb.</li>
<li><span>Nincs verziókezelés:</span> Tehát van valahol egy webshopjuk, blogjuk, stb. Pistike FTP-vel töltögette fel még valamikor 2000 környékén, a tab-al indentált PHP fájlok a lehető legmeglepőbb helyeken fordulnak elő a szerveren.</li>
<li><span>Mennyiért vállalom el:</span> Aki azonnal meg akarja tudni a tarifát általában ugyanezzel a szöveggel már legalább 10 másik fejlesztőt is megkeresett és a legolcsóbbat fogja választani. Nem biztos, hogy ez neki is a legolcsóbb lesz, de jobb ilyenkor egy jó magas árat adni. Meg kellene érteni, hogy a programozás nem kőműves munka, hanem kreatív, mint a festészet és egy kicsit művészi is, mint a költészet. Még akkor is, ha egy hét munka után csak egy drop-down menü látszik az egészből. Valamint sokkal több programozóra van szükség, mint amennyi van, szóval nem kell az olcsó Jánosokkal foglalkoznunk.</li>

<h4>Hogyan szerezzünk munkát?</h4>

Nem tudom elégszer hangsúlyozni, hogy Magyarországon ne magyar ügyfeleknek dolgozzunk, egyszerűen a fizetési morál, az informatikai háttér csak nagyon ritkán adott ahhoz, hogy bármi értelmeset alkossunk. Az elektronikus fizetésnek is, ha például egy kártyás fizetést szeretnénk implementálni rengeteg buktatója van a humbla-bumbla banki átjárók miatt. A PayPal pedig nem beszél magyarul, a gyatra nyelvtudás miatt pedig ez kizárja az internetezők 95%-át. És ha ez még nem lenne elég, a magyar online vásárlók 80%-a az utánvétes vásárlást preferálja. Tehát akkor fizet, ha már a kezében van a csomag. Készpénzzel. Vagy ha szolgáltatást vesz, sárga csekken. Komolyan. Az öcsémnek még bankkártyája sincs. Pedig elég messze vagyunk Indiától és az öcsém egy felvilágosult lény. Mégis hol szerezzünk munkát? Nos ha Magyar ügyfeleket akarsz, ezeket próbáld meg:

<li><span>Email közvetlenül hirdetésre reagálva:</span> Igen, sokan hirdetnek online felületeken kisebb-nagyobb munkákat, weboldalak fejlesztését itt lehet elnyerni</li>
<li><span>Marketing ügynökségek, project managerek:</span> Előnyük, hogy tudják, mit akarnak és ha jó vagy valamiben (Drupal, Ruby on Rails) szinte biztos találsz valamit LinkedIn-en. Néha külföldre is dolgoznak, sokan csak oda érthető okokból, tehát jó eséllyel megvan a megfelelő tőkéjük is.</li>
<li><span>Kereső optimalizálás erre a blogra:</span> Abból a napi 20-60 látogatóból, ami erre az oldalra érkezik, még mindig kapok havonta legalább kettő érdeklődő levelet. Tehát egy jó portfólió oldal és megfelelő forgalom sokat segít.</li>
<li><span>Ajánlások:</span> a legtöbb ügyfelemet ajánlások és személyes ismerettség alapján szereztem. Ha az ügyfeleid elégedettek lesznek, ajánlani fogják a munkádat másnak is. A hálózatépítés a legfontosabb.</li>

<h4>Mennyit kérhetek el?</h4>

A legnagyobb hiba, amit elkövethetsz az az alulárazás. A mennyire pedig csak kérdéssel lehet felelni. Ki az ügyfél? Mit kell fejleszteni? Sokat fog-e a megoldásoddal keresni? Szerintem 4000Ft/óra egy olcsó szabadúszó órabér, de ha például egy választási rendszert kell fejleszteni egy kereskedelmi TV csatornának, nyugodtan meg lehet szorozni amennyivel jól esik. Utólag azt mondom, hogy aki nem tud havi 400&nbsp;000 Ft-ot számlázni, az valamit rosszul csinál.

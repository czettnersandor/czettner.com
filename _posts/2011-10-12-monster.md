---
layout: post
title: Monster
created: 1318438963
comments: true
---
Megtaláltam az Egyesült Királyság legnagyobb álláskereső portálját. De ez semmi, mivel kívülről abszolút nem látszik nagynak, viszonylag kevés álláshirdetés is van rajta, az álláskeresők egyszerűen regisztrálnak az oldalra, majd - mint ahogy én is -, észreveszik, hogy nincs itt semmi érdekes, a máshol is megtalálható agency hirdetésekből néhány itt is látható.

Igen ám, de ekkor az önéletrajzom már bent van a rendszerben, kapom az automatizált e-maileket, hogy ha még ezt és ezt kitöltöm, az nekem milyen jó lesz. Ki is töltöm, hétvégén szántam rá egy kis időt, tényleg hasznosnak tűnik. Hétfőn vadul csörög a telefonom, természetesen ügynökök rabolják az időmet. "Az egyik ügyfelem Londonból..." álljunk meg egy kicsit, látta-e, hogy az én elsődleges célpontom Glasgow, kb 200 mérfölddel északra, Skóciában. "Ahh, nekem mindig nehéz volt a skótokkal. Igen, szóval ők pont engem keresnek, az önéletrajzom le fogja őket hengerelni, hadd küldje tovább nekik". Küldd csak, az nekem ingyen van, szegény ügyfeled meg majd fizet az önéletrajzokért. Fél órákat fárasztanak, közben azon izgulok, hogy a helyi cégek, akiknél jelentkeztem, nem pont akkor akarnak-e nekem telefonálni, amikor az ügynökkel beszélek.

Persze nem bántjuk az ügynököket, nélkülük valószínűleg pár megbeszélt face-to-face interview nem jött volna össze. Egyszerűen számításba kell venni, hogy az idő nagy részét ők viszik el. Volt olyan is, aki valóban sokat dolgozott velem, javasolt pár módosítást az önéletrajzomon, majd amikor megcsináltam, kijavítva visszaküldte, ahogy szerinte jobban néz majd ki a munkáltatóknál. Így most van egy négy oldalas, nagyon komoly önfényező CV-m, amire még több ügynök jelentkezik. 1 nap alatt lemerül az általában egy hetet is kibíró mobilom. Szép.

Sokkal hatékonyabbnak látom a szakmai fórumokat, google csoportokat és általában azokat a helyeket, ahol korábban is megfordultam. Nem utolsó szempont az sem, hogy úgy közvetlenül a vezető fejelsztőt vagy kisebb cégek esetén a CEO-t tudom elérni és vele beszélni. Közelebbinek érzem a kapcsolatot így.

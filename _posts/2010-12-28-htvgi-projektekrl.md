---
layout: post
title: Hétvégi projektekről
created: 1293565686
comments: true
---
Sok fejlesztő nem tud mit kezdeni azzal a szabadidejével, amit programozásra vagy tanulásra akarna fordítani például hétvégén vagy ünnepek között. Vannak olyanok is, akik ilyenkor szabadúszóként működnek és kisebb-nagyobb munkákat vállalnak meglévő ügyfeleiknek. Ezt a klasszikus értelemben hívhatnánk fusizásnak is, már ha az illető egy vállalat alkalmazottja és a pihenés helyett saját zsebre hazaviszi a munkát.

Szerintem ez egy nagyon rossz dolog, mivel ez az idő pont arra elég, hogy új dolgokat tanuljunk, tehát kövessük a saját szakágunk technológiai változásait. Én ezt viszonylag egyszerűen oldottam meg; nem vállalok hétvégi projekteket. Helyette inkább saját apró dolgaimat fejlesztem, például hírlevél marketing alkalmazást, ami ugyanúgy pénzt fog hozni idővel, de igazából a symfony framework új verziójának használatát tanulom vele.

Tehát a módszerem előnyei röviden:

<ul>
<li><span>Élvezem.</span> És valóban, ha egy ügyfelemnek csinálnék valamit azon a rendszeren, amit ő elvár, ráadásul azon kellene izgulnom, hogy kifizet-e egyáltalán vagy hogy mikor fizet már időben, egyáltalán nem élvezném a dolgot.</li>
<li><span>Gyors.</span> Mivel nem kell foglalkoznom harmadik "szakember" elvárásaival - legyen az grafikus vagy marketinges - tényleg csak a feladatra kell összpontosítanom és talán szebb és jobb munkát is adok ki a kezem közül, ez pedig nem az én hétköznapi munkámat minősíti.</li>
<li><span>Jövedelmező.</span> Ugyan ez nem egy összegű kifizetés lesz, de szép lassan csepegtetni fogja a pénzt, ha jól csináltam és senki sem lesz elégedetlen, ha nem működik, legfeljebb egy újabb tapasztalattal leszek gazdagabb.</li>
</ul>

Legjobb példa erre a kis tárhely projektem, amit arra a szerverre állítottam be, melyet eredetileg saját fejlesztéseim backupjára és verziókezelő rendszer számára béreltem. Mára nemhogy önmagát tartja el, de egy kevés hasznot is termel lényegében ráfordítás nélkül. Az a rendszer pedig, amit email marketingre fejlesztek vállalati felhasználók számára, reményeim szerint nem csak keveset fog hozni, hiszen a magyar piacon ilyen profi hírlevélküldő még nem létezik.

Tehát programozók: felejtsétek el a hétvégi projekteket és munkaidőn kívül csináljátok azt, amit szerettek!

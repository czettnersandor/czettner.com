---
layout: post
title: KomodoEdit
created: 1277881856
comments: true
---
Észre sem vettem és már lassan egy hónapja használom a KomodoEdit nevű szövegszerkesztőt forráskód írásra. Kíváncsiságból raktam fel és egészen megszerettem. Az összes eddigi projektem, amit azóta szerkeszteni kellett átkerült ide. Annyi történt valójában, hogy nyitottam egy új projekt fájlt mindegyiknek, tehát a végeredmény mellett ott van mindig egy *.kpf fájl.

Ha a NetBeans-el akarnám összehasonlítani, akkor azt mondanám, hogy a kódkiegészítése kicsit butácska viszont sokkal gyorsabb, lévén, hogy ez egy natív felület. A Mozilla által fejlesztett XUL engine-re épül, aminek köszönhetően rengeteg kiegészítő érhető el hozzá. Sajnos nekem a verziókövető részét nem sikerült összeházasítani a GIT-el, de azt NetBEans-en is parancssorból használtam, így nem probléma. Létezik Drupal kiegészítő is, ami segít a Drupal metódusok írásában, de még a hook-okat is jól kezeli. Alapból ismeri a Ruby on Rails-t is, aminek nagyon örültem, hiszen van már néhány Rails alkalmazásom.

Bal oldalra feltöltöttem néhány képet, ahol munka közben látható a KomodoEdit. Még egy hónap próba következik, aztán lehet, hogy megveszem az IDE változatot.
